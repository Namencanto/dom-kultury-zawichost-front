{
  "title": "KONKURS NA „WIOSENNĄ MARZANNĘ”- ROZSTRZYGNIĘTY",
  "publishDate": "2021-03-01T00:00:00.000Z",
  "thumbnail": "/images/2021/marzec/2021_marzec_konkurs_na_wiosenn_marzann_rozstrzygni_ty_2021_03_konkurs_na_wiosenn_marzann_rozstrzygni_ty_zd1.jpg",
  "content": [
    {
      "type": "heading",
      "level": 1,
      "text": "KONKURS NA „WIOSENNĄ MARZANNĘ”- ROZSTRZYGNIĘTY"
    },
    {
      "type": "heading",
      "level": 3,
      "text": "Konkursy"
    },
    {
      "type": "paragraph",
      "text": "19 marca 2021 roku w Parku Etnograficznym „Pod Kogutem” w Dąbiu został rozstrzygnięty konkurs na „Wiosenną Marzannę”- edycja IV, organizowany przez: Miejsko-Gminny Ośrodek Kultury w Zawichoście, Park Etnograficzny „Pod Kogutem” w Dąbiu oraz Fundację „Dla Pokoleń” Oddział Świętokrzyski w Dąbiu. W tym roku uczestnicy zgłosili 9 prac, wszystkie zostały wykonane zgodnie z regulaminem. Jury w składzie: Patrycja Sus-Lutyńska, Małgorzata Czajkowska oraz Edyta Kędziora, kierując się estetyką , kreatywnością i różnorodnością użytych materiałów przyznało: I miejsce dla  Emilii, Mai i Leny Wójcik, II miejsce zajęli: Milena i Kacper Młodożeńcy, natomiast III miejsce przyznano równorzędnie: Wiktorowi  Szkiełce  oraz Martynie i Tymonowi Młodożeńcom. Wyróżnienia otrzymali: Blanka Woźniak oraz  Bartosz Popenda reprezentujący Młodzieżowy Ośrodek Wychowawczy w Zawichoście. Wszyscy uczestnicy otrzymali pamiątkowe dyplomy, słodycze oraz nagrody rzeczowe, które w tym roku poza organizatorami, ufundowała również Katarzyna Kondziołka- Burmistrz Zawichostu."
    },
    {
      "type": "image",
      "src": "/images/2021/marzec/2021_marzec_konkurs_na_wiosenn_marzann_rozstrzygni_ty_2021_03_konkurs_na_wiosenn_marzann_rozstrzygni_ty_zd1.jpg",
      "alt": ""
    },
    {
      "type": "image",
      "src": "/images/2021/marzec/2021_marzec_konkurs_na_wiosenn_marzann_rozstrzygni_ty_2021_03_konkurs_na_wiosenn_marzann_rozstrzygni_ty_zd2.jpg",
      "alt": ""
    },
    {
      "type": "paragraph",
      "text": "Po części oficjalnej wykonawcy prac konkursowych oraz goście – w barwnym korowodzie, przeszli nad Czyżówkę. Marzanny zgodnie z tradycją zostały spalone oraz zatopione w nurcie rzeki. W imieniu organizatorów dziękujemy Wszystkim za pogodne spotkanie, Pani burmistrz Katarzynie Kondziołce za przybycie i wsparcie konkursu,  uczestnikom oraz opiekunom artystycznym za zaangażowanie, rodzicom za pomoc w wykonaniu tradycyjnych zimowych kukieł, Małgorzacie Czajkowskiej za udział w pracach jury."
    },
    {
      "type": "paragraph",
      "text": "Mamy nadzieję, że zima odeszła od nas na dobre."
    },
    {
      "type": "image",
      "src": "/images/2021/marzec/2021_marzec_konkurs_na_wiosenn_marzann_rozstrzygni_ty_2021_03_konkurs_na_wiosenn_marzann_rozstrzygni_ty_zd4.jpg",
      "alt": ""
    },
    {
      "type": "image",
      "src": "/images/2021/marzec/2021_marzec_konkurs_na_wiosenn_marzann_rozstrzygni_ty_2021_03_konkurs_na_wiosenn_marzann_rozstrzygni_ty_zd3.jpg",
      "alt": ""
    },
    {
      "type": "paragraph",
      "text": "Tekst: Edyta Kędziora"
    },
    {
      "type": "paragraph",
      "text": "Foto: Bożena Nierubiec"
    },
    {
      "type": "paragraph",
      "text": "4 LUTEGO 1994 R."
    },
    {
      "type": "paragraph",
      "text": "O PRAWACH AUTORSKICH ORAZ PRAWACH POKREWNYCH WSZELKIE PRAWA DO FOTOGRAFII I MATERIAŁÓW NA STRONIE SĄ WŁASNOŚCIĄ AUTORA. KOPIOWANIE, POWIELANIE I ROZPOWSZECHNIANIE TEKSTÓW, ZDJĘĆ, JEST ZABRONIONE I WYMAGA ZGODY NA PIŚMIE"
    }
  ]
}
